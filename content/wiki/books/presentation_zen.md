+++
title = "presentation_zen"
draft = false
tags = [
    "books",
    "presentation_zen"
]
date = "2013-03-12"
+++
# Presentation Zen 

Auteur: Garr Reynolds<br/><br/>
{{< lib "presentation zen|Librarything link" >}}

Leonardo da Vinci:
> Eenvoud is de ultime perfectie

### Presenteren in de wereld van Vandaag 

Algemeen idee:

  * Teveel tekst in PowerPoint presentaties. Mensen nemen het niet op en raken er niet door geboeid. Resultaat: iedereen geeuwt en valt in slaap
  * Bouw uw presentatie rond een geloofwaardig verhaal op met de nodige humor. Hou de slides als verduidelijking maar laat ze **niet** op zichzelf staan!
  * Hou het kort. Bedenk wat dé boodschap is om over te brengen. Stel uzelf in plaats van de kijker. Maak het duidelijk, spreek met klare taal.
  * Gebruik images om uw verhaal aan te sterken: mensen herinneren hun beter het doel afhankelijk van iets visueel. Maak daar gebruik van.

#### Opbouw presentaties in het conceptuele tijdperk 

Bron: {{< lib "A whole new Mind" >}} van Daniel Pink. <br/><br/>
Zowel met L- als R geheugen leren werken in de nieuwe wereld, en de volgende "high touch" talenten spelen hierbij van groot belang:

##### 1. Ontwerp 

  1. Nooit bewust door de kijker laten opmerken
  2. Handig gebruik maken van bijvoorbeeld de 1/3de regel in de fotografiewereld om iets in beeld te brengen
  3. Hou rekening met contrast
  4. Denk aan eenvoud: 1 of 2 plaatjes is voldoende, met maximum enkele woorden tekst.

##### 2. Verhaal 

Feiten zijn in overvloed beschikbaar in deze informatieve wereld, een verhaal hierrond brengen wordt nauwelijks gedaan.
 
Studenten: 
> *De effectiefste docenten zijn echter degenen die ware verhalen vertellen. Niet simpelweg de stof behandelen, maar er persoonlijkheid, karakter en ervarnig doorweven! *

##### 3. Symfonie 

*"Het vermogen om schijnbaar niet-verwante stukjes te gebruiken om het totaalbeeld te vormen en te uiten"*

De beste presentatoren kunnen verbanden leggen die we misschien nog niet eerder legden. <br/><br/>
Zodra iemand op iets gewezen wordt, begrijpt hij ook effectief de stof (once you see it...)

  1. Symfonie behelst dat we beslissen wat van belang is en de rest loslaten!
  2. Betrekking op het gebruik van de héle geest (logica, analyse, synthese en intuïtie) om ons onderwerp zin te geven

##### 4. Empathie 

  1. U inleven in de kijkers om uw boodschap duidelijker en eenvoudiger naar voren te brengen
  2. Nonverbale aanwijzingen van anderen leren begrijpen

##### 5. Spel 

Bij veel praatjes kunnen speelsheid en humor er aanzienlijk toe bijdrage om een presentatie beter verteerbaar te maken. <br/><br/>
Dus niet presentaties lelijk, ingewikkeld en zo gedetailleerd mogelijk maken maar aantrekkelijk, eenvoudig en duidelijk!

##### 6. Betekenis 

  1. Iets nieuws onderwijzen dat zín heeft
  2. Een "bijdrage" maken aan uw eigen wereld of alles rondom u. Mensen die naar uw presentatie luisterden die het zinloos vonden worden vaak gefrustreerd. 

### Creativiteit en werken met Beperkingen 

##### Begin met de kijk van een beginner 

Quote van Zen meesters' "blik van een kind": fris, enthousiast, eindeloze mogelijkheden van ideeën en oplossingen<br/><br/>
Shunryu Suzuki:
> In de ogen van een beginner zijn er talloze mogelijkheden, in de ogen van een deskundige slechts een paar

##### U bent creatief 

U bent altijd **creatief**!<br/><br/>
Ontdek dit in uzelf met {{< lib "If you want to Write" >}} van Brenda Ueland. Het boek had net zo goed "als u creatief wilt zijn" kunnen heten en is voor alle professionals die iemand iets willen bijleren essentiële leerstof. 

Sir Ken Robinson (TED 2006):
> Als u niet bereid bent om fouten te maken, zult u nooit iets origineels bedenken.

##### De kunst om met beperkingen te werken 

Met restricties werken wil niet zeggen dat het onmogelijk is om op een geweldig idee te komen!

T.S. Eliot:
> Binnen een strikt kader gedwonen wordt de verbeelding het zwaarst op de proef gesteld en zal hij haar rijkste ideeën produceren. Bij totale vrijheid gaat het werk algauw alle kanten op.

  1. *Beperkingen zijn een krachtige bondgenoot in plaats van een vijand*! 
  2. Het is vaak van groot belang om uzelf beperkingen op te leggen om goed en creatief te kunnen werken.

Bijvoorbeeld: **[Pecha-kucha](http://www.pecha-kucha.org)** presentaties: 20 slides, 20 seconden elk = 6min40

### Analoog plannen 

Benadrukken van het belang om weg van de computer te plannen. <br/><br/>
Als je ideeën hebt, kun je zonder machinerie veel doen. Zodra je die ideeën eenmaal hebt, begint de machinerie voor je te werken... Bij de meeste ideeën heb je niet meer nodig dan een stok in het zand.

:exclamation: Merk hier ook weer de agile software engineering/Getting Things done gelijkenissen op:

  1. Noteer direct alles wat in je op komt (dus niet "who's got a good idea", zie GTD)
  2. Braindump, mindmapping, ...
  3. Werk met post-its op een bord om makkelijker te kunnen organiseren
  4. Vaart minderen om het geheel te overzien: zie project planning bij GTD en de verschillende niveau's

##### De behoefte aan eenzaamheid 

Dr. Ester Bucholz:
> Anderen inspireren ons, informatie voedt ons en oefneing doet ons beter presteren. Maar daarnaast hebben we rust nodig om dingen uit te zoeken, neiuwe ontdekkingen aan te dragen en originele antwoorden te bedenken.

Perioden van eenzaamheid zijn belangrijk om ons creatieve vermogen an te boren!

##### De juiste en verkeerde vragen stellen 

Niet focussen op inhoud of te ver voorlopen op de feiten, gas terugnemen en eerst de volgende vragen beantwoorden:

  * Hoeveel tijd heb ik?
  * Hoe ziet de zaal er uit?
  * Op welk tijdstip van de dag vindt mijn presentatie plaats?
  * Wie zijn de toeschouwers, wat is hun achtergrond?
  * Wat verwachten ze van de presentatie? 
  * Wat wil ik dat ze doen?
  * Waarom hebben ze me gevraagd om te spreken?
  * Wat is hét doel van mijn praatje? Welk verhaal hoort hierbij? 
  * **Wat is mijn absoluut centrale stelling**?

Komt eropneer: 1) wat wil ik zeggen 2) waarom is dat belangrijk.<br/><br/>
Twee dingen kunnen u daarbij helpen:

  1. "Dakari Nani" (wat dan nog?) - constant uzelf vragen "wat wil je daarmee zeggen" tijdens voorbereiding
  2. De lifttest: Tussen naar lift gaan en naar garage gaan voor auto moet je je doel verkocht krijgen aan een persoon.

##### Hand-outs kunnen u de handen vrij geven 

Deel nooit kopieën uit van uw dia's, die kunnen nooit **op zichzelf staan**! Dias versterken uw verhaal, handouts bevatten uw verhaal en meer details.<br/><br/>
Het is dus belangrijk om beide zaken op te splitsen! Vermijd te mixen!

### Het verhaal smeden 

##### Wat zorgt ervoor dat een boodschap blijft hangen?  

  * Eenvoud: Als alles belangrijk is, is niets belangrijk!
  * Onverwacht: Verrassing zal aandacht trekken
  * Concreet: gebruik spreektaal en geef echte voorbeelden
  * Geloofwaardig: statistische gegevens hebben geen enkel nut, hun context waarin dit van belang is wel! 
  * Emotie: Laat mensen iets *voelen*, speel hierop in.
  * Verhaal: mensen communiceren al eeuwen lang door middel van verhalen.

##### Het proces 

  1. Brainstorming
  2. Groeperen en de kern bepalen, één thema centraal laten staan
  3. Werk met een storyboard zonder PC en verwerk de gegevens van stap 2 op notes
  4. Werk met een storyboard op PC: in de diasorteerweergave/tabelweergave van PowerPoint.

##### Bewerkingen en beperkingen 

Knip onnodige zaken van uw verhaal om het zo effectief mogelijk te maken! Hou mensen niet langer dan nodig bezig met uw presentatie. <br/><br/>
Laat bij twijfel direct iets weg. Editeer alles vastbesloten als de eerste draft af is.

### Waarom eenvoud zo belangrijk is 

Samen met andere grondregels zoals beperking en natuurlijkheid is eenvoudig in Zen en de Zen-kunsten een sleutelbegrip. Toepassingen zoals theeceremonies((Sado staat voor de Japanse theeceremonie)), haiku, ikebana en sumi-e. enkele begrippen hieruit zijn:

##### Kanso (eenvoud) 

Schoonheid en visuele elegantie worden teweeggebracht door alle overbodigheid weg te laten. 

##### Shizen (natuurlijkheid) 

Verhindert het gebruik van uitgebreide ontwerpen en oververfijning. (beperking dus weer)

##### Shibumi (elegantie) 

Elegante eenvoud en helder uitgedrukte bondigheid - ingehouden elegantie. <br/><br/>
Voor meer opvattingen over schoonheid, zie **Wabi-Sabi**: armoede (afwezigheid van materiële rijkdom) en eenzaamheid. 

Scott McCloud:
> Door een afbeelding tot zijn essentiële betekenis terug te brengen kan een ontwerper die betekenis versterken. 

Hoofdboodschap: *Versterk door te vereenvoudigen*! <br/><br/>
Leer bijvoorbeeld van de kunst van het striptekenen: {{< lib "Understanding comics: the invisible art" >}} (Scott McCloud).

Pas op: eenvoud is niet gemakkelijk en kost meestal méér tijd in plaats van het meestal gedachte minder ("rap iets weglaten, kkdone")

### Presentaties ontwerpen 

Algemene ontwerpprincipes, ook zonder designer achtergrond, kan je terugvinden in {{< lib "The non-designer's design book" >}} (Robin Williams)

##### Signal-noise ratio 

De vereenvoudiging tussen relevante en irrelevante informatie op een slide. Vaak te drukke slides, te veel contrast zodat het belangrijkste element niet goed in beeld komt, ... Het probleem schuilt meestal in een heel klein hoekje: maak alle visuele aanpassingen zo subtiel mogelijk. Zie {{< lib "Visual Expectations: images and quantities" >}} (Edward Tufte)

Vermijd ook "fancy 3D effectjes" toe te passen, grafieken zijn in hun 2D-vorm duidelijker en makkelijker te interpreteren.

:exclamation: Geen logo's op elke dia! Eerste & laatste dia met bedrijfslogo. De rest vormt ruis!

##### Het beeldsuperioriteitseffect 

Vul uitgesproken worden beter aan met foto's, beelden, metaforen, ... <br/><br/>
{{< lib "Going visual: Using images to enhance productivity, decision-making and profits" >}}: gebruik visuele beelden om uw verhaal te vertellen!<br/><br/>
Gebruik het hele scherm voor uw afbeelding, zonder mensen af te leiden met default achtergrond van dia's.

Werken met citaten die in de context van uw verhaal van toepassing zijn werken ook effectief. 

##### Lege ruimte 

Daisetz Suzuki:
> Leegheid die abusievelijk als louter niets doen kan worden begrepen, is in feite het reservoir van oneindige mogelijkheden.

Lege ruimten impliceren elegantie en klaarheid. Dat geldt zowel voor grafische ontwerpen als voor interieur design.<br/><br/>
Herinner uzelf eraan dat het niet nodig is om alle woorden die je uitspreekt ook op een dia te plakken! 

Denk hier aan het evenwicht tussen lege ruimtes, woorden en afbeeldingen. 

##### Rasters en de 1/3de regel 

Bekijk de "compositie" van uw dia op dezelfde manieren als fotografen hun onderwerp willen vastleggen. <br/><br/>
Hiermee schept u samenhang en estethische kwaliteit.

##### De grote 4 

  * Contrast: sterke dynamische verschillen vastleggen die onderdelen afscheiden
  * Herhaling: bevordert de eenheid en oderlijkheid van uw dia's
  * Uitlijning: visueel koppelen via onzichtbare lijnen
  * Nabijheid: bij elkaar horende onderdelen groeperen.

### De kunst om volledig aanwezig te zijn 

David Bader:
> Wees nu hier aanwezig. Wees later ergens anders. Is dat zo moeilijk?

Focus leggen en concentratie daar laten liggen tijdens het geven van de presentatie is belangrijk!<br/><br/>
Het publiek merkt op als je "opgaat" in je eigen presentatie, of niet weet over wat het gaat. Daarom: **Blijf met uw gedachten bij uw onderwerp**!

Zen principe: *mindfulness*, een verhoogde mate van aandacht. (Referentie GTD e.a.: "flow state of mind")

##### De geest die geen geest is 

"Mushin no Shin", een zwaardvechter die volledig in het moment aanwezig is met een *lege geest*. Hij denkt niet na over hoe hij moet zwaardvechten. Op die manier verandert zowel het zwaard als de zwaardvechter in een instrument in de handen van het onbewuste (intuïtie, Dreyfus level5). Zie {{< lib "Zen and Japanese Culture" >}} door Daisetz Suzuki. Het is **het onbewuste dat wonderen van creativiteit verricht**. 

Daisetz Suzuki:
> De wateren zijn voortdurend in beweging, maar de maan behoudt zijn sereniteit. De geest beweegt als reactie op tienduizend situaties, maar blijft altijd hetzelfde.

Referentie GTD "mind clear as water"!

##### Leren van Judo 

  1. Observeer uzelf en uw situatie zorgvuldig, observeer anderen en uw omgeving zorgvuldig
  2. Neem het initiatief bij wat u onderneemt
  3. Weeg ten volle af en handel besluitvaardig.
  4. Weet wanneer u moet stoppen.
  5. Blijf in het midden.

Dit zijn 5 judoprincipes besproken in {{< lib "Budo Secrets" >}} (John Stevens), makkelijk overal toepasbaar. 

##### Hara Hachi Bu 

"Eet tot je 80% vol bent", een Japans principe.<br/><br/>
Ook toepasbaar op presenteren: hou het kort, laat mensen ietwat hongerig achter, verlangend naar meer. Zorg zo dat ze bijvoorbeeld:

  * Effectief je hand-out ook lezen
  * Eventueel meer opzoekingswerk doen over het onderwerp en bijgevolg
  * **Geïnspireerd raken**!

##### Laat de lichten aan 

Het publiek moet u altijd kunnen zien. Sta centraal, en niet achter een bureau te klikken/prullen met de presentatie laptop!

### Hoe u zich kunt verbeteren 

Dingen om te doen om een betere presentator (of algemener) te worden:

##### Lees en bestudeer 

Lees boeken, bekijk documentatie, zoek relevante onderwerpen, ...

http://www.presentationzen.com bevat 75+ referentieboeken.

##### Doe het 

Zelfstudie alleen is meestal niet genoeg. Het effectief ook doen helpt enorm!

##### Oefen uw "rechter"-hersenhelft 

Verwaarloos uw passies en talenten niet door uw werk op voortouw te nemen. Ga uw gevoel achterna.

##### Ga erop uit 

Er zullen nooit fantastische dingen gebeuren als u in uw luie stoel blijft zitten. Leg contacten, trek erop uit, daag uzelf uit en ontwikkel uweigen creativiteit.